---
id: 197
title: '桃花庵 [zz]'
date: '2005-08-13T20:01:00+08:00'
author: Jay
layout: post
guid: 'http://ijay.net.cn/log/?p=197'
permalink: /2005/08/13/197
aktt_notify_twitter:
    - 'yes'
    - 'yes'
views:
    - '3192'
shorturl:
    - 'http://goo.gl/9t7hy'
duoshuo_thread_id:
    - '6.3356038891522E+18'
dsq_thread_id:
    - '4592814339'
---

<div>桃花坞里桃花庵，桃花庵下桃花仙，
桃花仙人种桃树，又摘桃花换酒钱。
酒醒只在花前坐，酒醉还来花下眠，
半醉半醒日复日，花落花开年复年。
但愿老死花酒间，不愿鞠躬车马前，
车尘马足显者事，酒盏花枝隐士缘。
若将显者比隐士，一在平地一在天，
若将花酒比车马，彼何碌碌我何闲。
别人笑我太疯癫，我笑他人看不穿，
不见五陵豪杰墓，无花无酒锄作田。</div>