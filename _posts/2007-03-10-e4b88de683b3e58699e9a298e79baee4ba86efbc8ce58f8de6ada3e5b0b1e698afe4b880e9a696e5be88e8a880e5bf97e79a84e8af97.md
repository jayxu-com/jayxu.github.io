---
id: 90
title: 不想写题目了，反正就是一首很言志的诗
date: '2007-03-10T01:02:00+08:00'
author: Jay
layout: post
guid: 'http://ijay.net.cn/log/?p=90'
permalink: /2007/03/10/90
views:
    - '2965'
shorturl:
    - 'http://goo.gl/Qghtf'
duoshuo_thread_id:
    - '6.3356017251514E+18'
dsq_thread_id:
    - '4379996395'
---

<div>
<div>桃花坞里桃花庵，桃花庵下桃花仙，<br />桃花仙人种桃树，又摘桃花换酒钱。<br />酒醒只在花前坐，酒醉还来花下眠，<br />半醉半醒日复日，花落花开年复年。<br />但愿老死花酒间，不愿鞠躬车马前，<br />车尘马足显者事，酒盏花枝隐士缘。<br />若将显者比隐士，一在平地一在天，<br />若将花酒比车马，彼何碌碌我何闲。<br />别人笑我太疯癫，我笑他人看不穿，<br />不见五陵豪杰墓，无花无酒锄作田。</div></div>